Задачи за Threads

Задача 1
Да се направи програма, в която се стартира нишка отброяваща до зададена стойност. След стартирането на нишката, в главната прорама да се чака въвеждането на “Enter” от клавиатурата. След прочитането на символа да се спира нишката и да се извежда до коя стойност е стигнало отброяването.
Задача 2
Да се направят 2 нишки броячи – броят от начална до крайна стойност.
На всяко отброяване да се извежда стойността на брояча.
На едната нишка се задава да брои до по-малка стойност от другата. 
Когато една от нишките преброи до зададената стойност спира другата и завършва изпълнението си.
Да се пуснат нишките с малко различаващи се стойности и със стойности с голяма разлика.
!! Прави се ЕДИНСТВЕН клас-нишка!. В главната програма се пускат две инстанции на този клас!!
Задача 3
Да се модифицират нишките от предишната задача така, че след всяко отброяване да се изчаква определен интервал от време. 
Да се направят варианти с функциите sleep() и wait().
Да се оцени доколко работи всеки от методите
Задача 4.
Да се модифицират нишките от 2 задача така, че след всяко отброяване съответната нишка да спира и да позволява на другата да брои. 
Пример: Ако двете нишки (наречени примерно Thread1 и Thread2) трябва да броят до 5, то на конзолата да се извежда:
Thread1- 1
Thread2- 1
Thread1- 2
Thread2- 2
Thread1- 3
Thread2- 3
Thread1- 4
Thread2- 4
Thread1- 5
Thread2- 5
Задача 5
Да се модифицира задача 3 от Exceptions.
Да се направи така че достъпът до методите на класа да е синхронизиран. Да се направят две отделни нишки за методите add и remove, така че при едновременно извикване на няколко такива нишки да не възникнат проблеми:
При викане на remove при вече празен списък, не трябва да възникне грешка, а да се чака да се въведе елемент;
При викане на add при пълен списък, не трябва да възникне грешка, а да се чака да се махне елемент;

Задача 6
Да се направи клас TimeoutHashtable, който съхранява елементи за известен период от време.
Класът съдържа Hashtable със стойности. За стойностите зад всеки ключ се следи времето, за което не са използвани (за ключа не са извиквани методите put() и get()). При неизползване на даден ключ за определен предварително зададен интервал от време той да се изтрива от таблицата. 
Има следните методи:
put(String key, Object value) – при въвеждане на стойност с вече съществуващ ключ, то стойността се замества с новата;
get(String key) – връща обект по ключ, ако го няма - null;
remove(String key) – маха елемент по ключ, ако го няма връща null;