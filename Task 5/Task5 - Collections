Задачи за Collections
1.	HashDice. 
Два зара се хвърлят едновременно N пъти. Комбинациите, които се падат всеки път се запазват и от тях се изгражда статистика. Статистиката представлява: комбинация от зарове; номерата на хварляне на заровете при които се е паднала тази комбинация.
Пример: 
Комбинация 	Хвърляне номер	Хвърляне номер	Хвърляне номер	Хвърляне номер
1,2	2	3	7…	0 до N
6,6	1	8	...	0 до N
Да се ползват структурите ArrayList и HashMap, като след всяко хвърляне на заровете да се попълва статистиката.
За целта да се създадат 2 класа:
•	Dice – в него става хвърлянето на заровете и попълването на статистиката;
•	Test – тестов клас, които вика Dice, и проверява дадени комбинации дали са се паднали, показва къде и колко пъти, например:
combination (6,6)  thrown at positions [1, 8]
number of rolls: 2
Да се използва for each цикъл за обхождане на колекциите
2.	PageBean.
Да се направи клас, който получава списък от елементи и го разделя на страници. Дефиниран е размер на страницата (pageSize) – по колко елемента от списъка се показват наведнъж.
Класът има следните методи:
•	next() – връща следващите няколко елемента от списъка;
•	previous() – връща предишните няколко елемента на списъка;
•	hasNext() – връща дали има следващи елементи;
•	hasPrevious() – връща дали има предишни елементи;
•	firstPage() – връща първата страница и я прави текуща;
•	lastPage() – връща последната страница и я прави текуща;
•	getCurrentPageNumber() – връща номера на текущата страница.
Допълнителни условия: 
•	При стартиране на програмата да се показва първата страница от списъка чрез извикване на next(). Методите next() и previous() да могат да се извикват от конзолата.
•	Когато е показана първата страница (първите няколко елемента от списъка) и се извика метода previous () – да се изписва съобщение за грешка. 
•	Ако последната страница на списъка е с по-малко от pageSize елементи и се извика метода next () да НЕ се получава грешка.
•	При стартиране на програмата да може да се въведе от конзолата броя на елементите на страницата и самите елементи разделени с ,
3.	Да се направи клас ExceptionsMessageManager който да подрежда комбинация от предварително дефиниран набор съобщения в единствен стринг.
Набора от съобщения се пази в Хаштаблица (Hashtable) exceptions, в която и ключовете и стойностите са от тип String.
В генерирания стринг – комбинация от съобщения (променливата е с име message), отделните съобщения да са отделени чрез символ – разделител. Разделителят да е дефиниран като стойност на константата separator.
Стрингът - комбинация от съобщения да може да се попълва с помощта на един от методите:
•	 addExceptionMessage(String mess)
Формалният параметър mess е съобщение, което трябва да се добави към комбинцията message. Методът да проверява дали в набора съобщения exceptions има съобщение с такава стойност. Ако не – да хвърля грешка по избор на програмиста. Ако да – съобщението се включва в комбинацията message.
•	addExceptionMessageUsingCode(String messageCode) 
Формалният параметър messageCode е код на съобщение от наборът exceptions, което трябва да се добави към комбинцията message. Методът да проверява дали в набора съобщения exceptions има съобщение с такъв ключ. Ако не – да хвърля грешка по избор на програмиста. Ако да – съобщението се включва в комбинацията message.
!! Да се реализират и двата метода!!
В ExceptionsMessageManager да има още методите:
•	getMessage() – връща стойността на комбинацията message
•	getMessages(String messagesCombination)  - статичен метод разбиващ параметъра messagesCombination на съставните му стрингове и ги връща като колекция от стрингове (инстанция на Collection).

Поясняващ пример: 
Набора от съобщения с които работи класа е:
•	”Невалиден номер на дебитната карта” 
•	“Грешно ЕГН”
•	”Невалиден пощенски код”

Чрез използването на методите addExceptionMessage и addExceptionMessageUsingCode се попълва стйоността на комбинацията message.
Стойността на комбинацията message е: “Грешно ЕГН|Невалиден номер на дебитната карта|Невалиден пощенски код”.
Методът getMessages(), на който е подадена стойността на комбинацията message, връща инстанция на Collection съдържаща 3 елемента: “Грешно ЕГН”, ”Невалиден номер на дебитната карта” и ”Невалиден пощенски код”.